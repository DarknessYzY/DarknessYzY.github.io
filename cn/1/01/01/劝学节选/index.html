<a name=top></a><!doctype html><html lang=en-us><head><meta charset=utf-8><meta name=viewport content="width=device-width,initial-scale=1"><title>劝学（节选） - Hugo-HT</title><link rel=stylesheet href=https://cdnjs.cloudflare.com/ajax/libs/font-awesome/4.7.0/css/font-awesome.min.css><link rel=stylesheet href=/css/style.css><link rel=stylesheet href=/css/fonts.css><link href=https://cdnjs.cloudflare.com/ajax/libs/highlight.js/9.15.10/styles/github.min.css rel=stylesheet><script src=https://cdnjs.cloudflare.com/ajax/libs/highlight.js/9.15.10/highlight.min.js></script><script src=https://cdnjs.cloudflare.com/ajax/libs/highlight.js/9.15.10/languages/r.min.js></script><script src=https://cdnjs.cloudflare.com/ajax/libs/highlight.js/9.15.10/languages/bash.min.js></script><script src=https://cdnjs.cloudflare.com/ajax/libs/highlight.js/9.15.10/languages/python.min.js></script><script src=https://cdn.jsdelivr.net/npm/vega@5.17.0></script><script src=https://cdn.jsdelivr.net/npm/vega-lite@4.17.0></script><script src=https://cdn.jsdelivr.net/npm/vega-embed@6.12.2></script><script>hljs.initHighlightingOnLoad();</script><link rel=icon href=https://darknessyzy.github.io/media/hugo-logo.png></head><body><div class=wrapper><header class=header><nav class=nav><a href=/ class=nav-logo><img src=/media/hugo-logo.png width=50 height=50 alt=Hugo-ht></a><ul class=nav-links><li><a href=/cn/about/>关于</a></li><li><a href=/cn/posts/>日志</a></li><li><a href=/>English</a></li></ul></nav></header><main class=content role=main><div style=text-align:center><h1>劝学（节选）</h1><p>荀子</p><hr></div><span class=article-toolbar><a href=https://github.com/DarknessYzY/DarknessYzY.github.io/edit/master/content/cn/posts/2021-01-07-beiying.md style=font-size:24px;color:#000 target=_blank><i class="fa fa-edit" aria-hidden=true title=编辑本页></i></a></span><div class="body-text list-text"><p>君子曰：学不可以已。青、取之于蓝，而青于蓝；冰、水为之，而寒于水。木直中绳，輮以为轮，其曲中规，虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正直。神之听之，介尔景福。”神莫大于化道，福莫长于无祸。</p><p>吾尝终日而思矣，不如须臾之所学也。吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。</p><p>南方有鸟焉，名曰蒙鸠，以羽为巢，而编之以发，系之苇苕，风至苕折，卵破子死。巢非不完也，所系者然也。西方有木焉，名曰射干，茎长四寸，生于高山之上，而临百仞之渊，木茎非能长也，所立者然也。蓬生麻中，不扶而直；白沙在涅，与之俱黑。兰槐之根是为芷，其渐之滫，君子不近，庶人不服。其质非不美也，所渐者然也。故君子居必择乡，游必就士，所以防邪辟而近中正也。</p><p>物类之起，必有所始。荣辱之来，必象其德。肉腐出虫，鱼枯生蠹。怠慢忘身，祸灾乃作。强自取柱，柔自取束。邪秽在身，怨之所构。施薪若一，火就燥也，平地若一，水就湿也。草木畴生，禽兽群焉，物各从其类也。是故质的张，而弓矢至焉；林木茂，而斧斤至焉；树成荫，而众鸟息焉。醯酸，而蚋聚焉。故言有招祸也，行有招辱也，君子慎其所立乎！</p><p>积土成山，风雨兴焉；积水成渊，蛟龙生焉；积善成德，而神明自得，圣心备焉。故不积蹞步，无以致千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。螾无爪牙之利，筋骨之强，上食埃土，下饮黄泉，用心一也。蟹八跪而二螯，非蛇蟺之穴，无可寄托者，用心躁也。是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。目不能两视而明，耳不能两听而聪。螣蛇无足而飞，梧鼠五技而穷。诗曰：“尸鸠在桑，其子七兮。淑人君子，其仪一兮。其仪一兮，心如结兮。”故君子结于一也。</p><p style=color:#777>最后一次修改于 0001-01-01</p></div><a href=#top><i class="fa fa-chevron-up" style=font-size:30px;color:#000></i></a></main><footer class=footer><script type=text/javascript src=/js/math-code.js></script><script async src="//mathjax.rstudio.com/latest/MathJax.js?config=TeX-MML-AM_CHTML"></script><script type=text/javascript src=/js/center-img.js></script><ul class=footer-links><li><a href=/cn/posts/index.xml type=application/rss+xml title="RSS feed">订阅</a></li><li><a href=http://creativecommons.org/licenses/by-nc-sa/4.0/deed.zh target=_blank>版权
<i class="fa fa-cc" aria-hidden=true title="Attribution-NonCommercial-ShareAlike 4.0 International"></i></a></li></ul><div class=copyright-text>©
杨正源
2020-2021</div></footer>